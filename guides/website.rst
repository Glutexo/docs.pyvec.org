Jak tvořit komunitní web
========================

Komunitní weby, jako např. python.cz, pyvec.org, pyworking.cz, aj. všechny konvergují k jednomu základnímu principu, trpí ale i podobnými bolestmi. Tento návod je popisem nové, ideální architektury, ke které by se existující komunitní projekty mohly přibližovat a kterou by nově vznikající mohly dodržovat.

Není to ovšem příkaz - tvůrci a správci komunitních webů nechť se svobodně rozhodnou, zda chtějí principy zde nastíněné respektovat. Očekává se také, že větší weby, nebo weby se specifickým zaměřením, půjdou přirozeně svou cestou (např. pycon.cz).

Výhodou společné architektury je především komunitní spravovatelnost. Jakmile několik webů funguje na stejném principu, stačí si přečíst tento návod, zorientovat se v použitých technologiích, a mohu bez větších obtíží přispívat do kteréhokoliv z nich.

.. note::
   V zásadě se v tomto návodu jedná o pokus textem popsat evoluci toho, co se pokusila kódem zachytit `elsa <https://github.com/pyvec/elsa/>`__.
